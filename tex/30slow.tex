V tejto kapitole sa budeme venovať pomalým metódam riešenia problému
dvoch obchodných cestujúcich. Najskôr prezentujeme niekoľko pomerne triviálnych
výsledkov na základne známych algoritmov a potom prezentujeme náš algoritmus, ktorý
je asympoticky rýchlejší.

Navyše v tento kapitole budeme používať označenie $f(n) = \tilde{O}(g(n))$, ktoré
má rovnaký význam ako $f(n) = O(g(n) n^{O(1)})$, t.j. okrem konštatných faktorov,
ignorujeme aj všetky faktory, ktoré sú menšie alebo rovné ako polynomiálne.

\section{Skúšanie všetkých možností}

V grafe s $n$ vrcholmi sa nachádza $n!$ rôznych kružníc. Pokiaľ hľadáme
dve disjuktné kružnice, tak rôznych dvojíc kružníc je $\tilde{O}((n!)^2)$.
Každú z týchto možností vieme overiť v čase $O(n)$. Celkový čas algoritmu
je teda $\tilde{O}((n!)^2)$.

\section{Dynamické programovanie pre problém obchodného cestujúceho}

Problém obchodného cestujúceho sa dá riešiť pomocou dynamického
programovania v čase $O(2^n n^2)$ (\cite{Held}). Hlavnou myšlienkou
tohoto algoritmu je riešiť podproblémy tvaru: Nájdite najkratšiu cestu, ktorá
začína vo vrchole 1, prechádza cez množinu vrcholov $X \subseteq V$ a končí vo vrchole
$x \in X$.

Tento algoritmus vieme využiť pomerne priamočiaro. Pre každú z $n!$ možných kružníc
v čase $\tilde{O}(2^n)$ nájdeme najkratšiu druhú kružnicu. Takto dostaneme
algoritmus, ktorý beží v čase $\tilde{O}(2^n n!)$. 

\section{Lepšie dynamické programovanie}

V tejto časti prezentujeme vlastný exaktný algoritmus na riešenie problému
dvoch obchodných cestujúcich.

Budeme robiť dynamické programovanie priamo pre problém
dvoch obchodných cestujúcich. Náš prístup bude podobný ako pri probléme
obchodného cestujúceho. 
Budeme hľadať jednu najkratšiu cestu cez danú podmnožinu vrcholov
$X$, ktorá začína vo vrchole 1 a končí v danom vrchole $x$. Potrebujeme ešte vyriešiť
druhú kružnicu. V tomto prípade použijeme pomerne hrubú silu.
Množinu $X$ rozložíme na tri disjuktné množiny $A, B, C$.
Vrcholy v množine $A$ zatiaľ do druhej kružnice zapojené nebudú. Vrcholy v množine
$C$ budú spojené v druhej kružnici s inými dvoma vrcholmi.
A vrcholy v množine $B$ budú spojené iba s jedným vrcholom. Čiže druhá kružnica je
rozložená na niekoľko ciest, ktoré začínajú vo vrcholoch množiny $B$, idú cez niekoľko
(alebo nula) vrcholov z množiny $C$ a následne končia vo vrchole z množiny $B$.
Ešte ale potrebujeme jednu informáciu navyše -- ktoré koncové body ciest v množine
$B$ sú spojené (čiže máme rozdelenie množiny $B$ do dvojíc).

V konečnom dôsledku pre každú kombináciu množín $A, B, C$ vrchola $x$ a rozdelení
vrcholov v množine $B$ hľadáme cestu $p$ cez vrcholy v množine $A \cup B \cup C$, ktorá
začína vo vrchole $1$ a končí vo vrchole $x$ a množinu ciest $R$, ktoré
spĺňajú podmienky množín $A, B, C$, kde cesty z $R$ sú disjuktné s $p$ a navyše cesty
z $R$ a $p$ sú v súčte čo najkratšie.

Tento podproblém vieme jednoducho riešiť pomocou riešení menších podproblémov.
Vyskúšame všetky predchádzajúce vrcholy pre vrchol $x$ v prvej ceste a zároveň podľa jeho
príslušnosti do množiny $A, B, C$ si vyberieme vhodné zapojenie do druhej cesty.
Keďže nové hrany pridávame len poslednému vrcholu, vieme priamočiaro kontrolovať podmienku
disjuknosti ciest.

\bigskip

Tento algoritmus vieme ešte urýchliť jedným orezávaním. Veľkosť množiny
$B$ môže byť maximálne $\frac{2}{3}n$. V opačnom prípade by sme nevedeli tieto
cesty spojiť do kružnice (každý zo zvýšných vrcholov vie spojiť dva voľné konce
v množine $B$).

Teraz odhadneme zložitosť vyššie spomínaného algoritmu. Hlavným faktorom bude počet rôznych
podproblémov (vyriešenie podproblému nám trvá polynomiálny čas od $n$).

Nech $P(2k)$ je počet rôznych rozdelení $2k$ prvkov do dvojíc:
$$P(2k) = \frac{(2k)!}{k! 2^k}$$

Pre jednoduchosť dodefinujeme $P(2k+1) = P(2k)$.

%Nech $Z(m, n)$ je počet rôznych podproblémov pre vstup s $n$ vrcholmi, kde platí 
%$|A| + |B| + |C| = m$:
%$$Z(m, n) = m \binom{n}{m} \sum_{\substack{0 \leq k,\\ 2k \leq \min \left (m, \frac{2n}{3} \right )}} \binom{m}{2k} 2^{m-2k} P(2k)$$
%
%Tento výraz sme dostali z toho, že najprv vyberieme $m$ vrcholov z $n$. Z nich
%navyše vyberieme osobitný posledný vrchol.
%Potom tieto vrcholy musíme rozdeliť do množín $A, B, C$. Najprv vyberieme
%$2k$ vrcholov do množiny $B$, pre zvyšné vrcholy máme $2^{m-2k}$ možností
%pre rozdelenie do množín $A, C$. Navyše vrcholy v množine $B$ potrebujeme rozdeliť do dvojíc.
%
%Celkový počet podproblémov dostaneme ako:
%$$S(n) = \sum_{m=0}^m Z(m, n)$$

Celkový počet podproblémov odhadneme zhora. Máme najviac $4^n$ možností pre rozdelnie
vrcholov do množín $A, B, C$ a zvyšok. Jeden vrchol navyše vyberieme ako špeciálny.
Ešte potrebujeme spárovať množinu $B$ a na to máme najviac $P\left(\floor*{\frac{2}{3}n}\right)$
možností. A teda počet rôznych podproblémov môžeme odhadnúť ako:
$$S(n) \leq n 4^n P\left(\floor*{\frac{2}{3}n}\right)$$

Keď na $P(2k)$ použijeme Stirlingovu approximáciu dostávame:
$$P(2k) = \frac{\sqrt{4\pi k}\frac{(2k)^{2k}}{e^{2k}} (1 + o(1))}
{\sqrt{2\pi k}\frac{k^{k}}{e^{k}} 2^k (1 + o(1))} =
\frac{\sqrt{2} \cdot{}2^k n^k}{e^k} (1 + o(1)) =
\frac{2^k k!}{\sqrt{\pi n}} (1 + o(1)) $$

Po dosadení máme:
$$S(n) = \tilde{O}\left(2^{2.334n} \left(\frac{n}{3}\right)!\right)$$

Rovnaká (až na polynomiálny faktor) je aj časová zložitosť vyššie popisaného algoritmu.
