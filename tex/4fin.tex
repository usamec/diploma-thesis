V tejto práci sme zhrnuli a navrhli niekoľko nových prístupov
pre riešenie problému dvoch obchodných cestujúcich.
Naše hlavné prínosy sú nasledovné:
\begin{itemize}
\item Navrhli sme exaktný algoritmus, ktorého časová zložitosť je oveľa
lepšia ako zložitosť triviálneho algoritmu.
\item Ukázali sme ako urobiť PTAS pre problém dvoch obchodných cestújich.
Navyše jeho zložitosť nie je horšia ako zložitosť PTASu pre problém obchodného
cestujúceho.
\item Navrhli sme niekoľko heuristík a porovnali ich s doterajšími.
Kým doterajšie heuristiky zvládali inštancie s maximálnou veľkosťou 280, naše
heuristiky zvládajú inštancie s maximálnou veľkosťou 442.
\end{itemize}

V spomínaných výsledkoch je stále niekoľko miest na zlepšenie.
Pri exaktnom algoritme je zaujímavé zistiť, či obmedzenie na vstupný graf
(napr. trojuholníková nerovnosť) neumožní návrh ešte rýchlejšieho algoritmu.
Pri heuristikách by bolo veľmi nápomocné, ak by sa podarilo nájsť postup
ako znížiť počet zistovaní toho, či je 4-súvislý 4-regulárny graf rozložiteľný
na dve hamiltonovské kružnice.
